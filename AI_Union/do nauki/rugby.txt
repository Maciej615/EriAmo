
   Facet i rugby 
  Woda z kranu chlupocząc spływała po talerzach. Zuzanna na chwilę zamarła słuchając odgłosów z pokoju. Tomek skandował: 
 - Przy-łóż, Przy-łóż, Przy-łóż!!!
 - Hurrrraaa!!!
Wpadł do kuchni i ucałowawszy ją mocno pognał z powrotem przed telewizor. 
- Rugby. Co za dziwna gra? Trzydziestu facetów na boisku gania za jajowatą piłką. I te zasady (Link do pobrania zasad ze strony Polskiego Związku Rugby pdf)…. - Pomyślała, że kiedyś się przyłoży i może spróbuje je poznać. Na razie cieszyła się radością swojego faceta. 
właścicielem praw do zdjęcia jest Hamish McConnochie
RPA vs All Blacks 2006 rok

    Jakiś czas później Tomek położył się spać. Zuza Obejrzała swój serial i zaczęła szykować się do snu. Będąc w łazience usłyszała hałas i krzyk bólu. Pobiegła do sypialni. Tomek siedział na łóżku i trzymał się za duży palec u nogi. Popatrzyła zdziwiona.
 - Widzisz,  śniło mi się, że gram mecz z All Blacks. Miałem kopać na słupy. Ustawiłem piłkę. Wziąłem zamach i … trafiłem w ścianę. 
Popatrzyła na czerwony i pulsujący paluch. Spojrzała na ścianę, w tynku dostrzegła głęboki ślad po paznokciu. 
 - Mówiłam ci, że biegasz przez sen. Machnąłeś tylko ręką, a może trzeba było pójść do lekarza.
Tomek jak zwykle nic nie odpowiedział.
Zauważyła, że zaczął się zastanawiać czy nie pocałować bolącego palca. Pokręciła głową z niedowierzaniem i wróciła do łazienki. Gdy weszła do sypialni chwilę później, Tomek już spał. 
    Zostawmy ich śpiących i chodźmy do salonu. Tam stoi komputer i możemy zerknąć do sieci, by sprawdzić co nocami męczy Tomasza.
  
    Zespół niespokojnych nóg - inaczej zespół Wittmaacka-Ekboma, zaburzenie ruchowe związane ze snem charakteryzujące się bólem, zmęczeniem, niepokojem nóg. W czasie spoczynku pojawia się potrzeba poruszania nogami, która mija gdy pojawia się aktywność.
Zaburzenia te powodują spadek jakości snu, częste wybudzenia i nawet bezsenność.
Naukowcy wyznaczyli kilka czynników które mogą powodować takie objawy są to:

Alkohol i inne używki
Niedobór magnezu
Niedobór żelaza
Niedobór witaminy B12
Niedokrwistość
Leki przeciwhistaminowe starego typu
Leki przeciwpadaczkowe
Cukrzyca
Choroby nerek
Choroby wątroby
I ponieważ, wciąż nie znaleziono czynnika który jednoznacznie powoduje taki efekt, podłoże genetyczne
  Leczenie odbywa się przez implementację brakujących minerałów, zamianę leków na inne i leczenie chorób które doprowadziły do wystąpienia zaburzeń. W przypadku braku poprawy neurolodzy zalecają leki dopaminergiczne. Pomagają też ćwiczenia relaksacyjne.

Spójrzmy co teraz robią nasi bohaterowie.
     Siedząc przy śniadaniu Zuzanna z uwagą obserwowała Tomka. Siedział zamyślony, nieobecny. 
 - Tomek możesz do mnie teraz wrócić? Jesteś nieobecny. Boli cię ten palec?
 - Trochę boli. Jednak męczy mnie to, że przez kopnięcie w ścianę nie wiem czy trafiłem między słupy- powiedział ze zbolałą miną.
Zuzannie opadły ręce.